فیونا اپل مکافی ماگارت (به انگلیسی: Fiona Apple McAfee Maggart) خواننده، آهنگ‌ساز و پیانیستِ آمریکایی زادهٔ ۱۳ سپتامبر ۱۹۷۷ در منهتن نیویورک است.موسیقی او از سبک‌های مختلفی تأثیر گرفته‌است، از جَز و پاپ گرفته تا آلترنتیو راک.
اشعار بی‌تکلف و صادقانه‌ای که از ذهن خیال‌پرداز او برآمده‌اند و همراهی‌شان با سازهای گوناگون از فرنچ هورن گرفته تا آپتیگان، شناسهٔ آثار فیونا اپل هستند.
کودکی ==
فیونا اپل در یک خانواده هنرمند متولد شد.
مادرش دایانا مک‌آفی خواننده و پدرش برندن مگارت هنرپیشه بود.
از هشت سالگی شروع به نواختنِ پیانو کرد و فقط چهار سال طول کشید تا شروع به نوشتنِ آهنگ‌هایش کند.
او در این مدت حوادث ناخوشایندی مانند جدایی پدر و مادرش از یکدیگر و یک مورد تجاوز جنسیِ خشونت‌آمیز را تجربه کرد.
اولین آلبوم: کشندی-۱۹۹۶ ==
در شانزده سالگی پس از ترک دبیرستان، برای دیدار با پدرش و ضبط دموی قطعاتی که تا به آن‌موقع نوشته بود به لوس آنجلس نقل مکان کرد.
دموی ۳ ترانهٔ ضبط شده به دست یک روزنامه‌نگار موسیقی به‌نام کاترین شنکر رسید و شنکر هم آن را به یکی از مدیران اجرایی سونی به‌نام اندی اسلیتر رساند.
این اتفاق و صدای کُنترآلتوی فیونا و مهارت‌اش در ترانه‌سرایی و نوازندگی پیانو، در نهایت منجر به عقد قرارداد مابین سونی و کشف جدیدش شد.
آلبوم کشندی با لیبل اپیک-از زیرمجموعه‌های سونی-منتشر شد و با فروش ۲٬۷۰۰٬۰۰۰ نسخه و دریافت گواهی ۳بار پلاتین از انجمن صنعت ضبط ایالات متحده به موفقیتی بزرگ دست یافت.
کشندی در زمان انتشارش در آمریکا تا ردهٔ ۱۵اُم بیلبورد ۲۰۰ صعود کرد و ترانهٔ «مُجرم» جایگاه ۲۱اُم جدول ۱۰۰ ترانهٔ پُرفروش روز را به‌خود اختصاص داد.
آلبوم دوم: When the pawn-۱۹۹۹ ==
این آلبوم که نام عجیب و طولانیرا بر خود داشت جایگاه فیونا را به عنوان یک هنرمند مؤثر بر بازار، در صنعت موسیقی آمریکا تثبیت کرد.
در پی چاپ تصویری از فیونا در نشریه Spin، وی پس از مشاهده نظرات چاپ شده خوانندگان در شماره‌های بعدی نشریه، شعری سرود که نام عجیب آلبوم When the Pawn در واقع همان شعر فیونا است.
فروش این آلبوم فقط در ایالات متحده، ۹۲۰٬۰۰۰ نسخه بود.
آلبوم در زمان انتشارش در آمریکا تا ردهٔ ۲۰اُم پُرفروش‌ترین آلبوم‌های روز آمریکا صعود کرد و ترانهٔ «تا می‌توانی سریع» جایگاه ۲۰اُم «جدول ترانه‌های راک مدرن» و ۲۱اُم «جدول ۴۰ ترانهٔ برتر بزرگسالان» را به‌خود اختصاص داد.
ماشین شگفت‌انگیز - ۲۰۰۵ ==
در اکتبر ۲۰۰۵، آلبوم سوم فیونا منتشر شد.
ماشین شگفت‌انگیز با تأخیری چند ماهه از زمان تعیین شده، وارد بازار شد که دلیل آن نارضایتی فیونا از کیفیت فنی آهنگ‌ها در ضبط اولیه عنوان شد.
در نهایت با تنظیم و ضبط مجدد ده آهنگ (از مجموع یازده آهنگ اولیه) و اضافه‌کردن یک قطعه جدید، آلبوم روانه بازار شد.
ماشین شگفت‌انگیز نامزدی گرمی بهترین آلبوم آوازی پاپ را برای فیونا اپل به‌همراه آورد، ۷اُمین آلبوم پُرفروش آمریکا شد و فقط در این کشور ۴۶۰٬۰۰۰ نسخه از آن به فروش رسید.
قطعات «برش گردان» و «نسخه بهتری از من» توانستند نظر موافق عموم منتقدها را جلب کنند.
همکاری با جانی کش ==
فیونا در کاور ۲ اثر از سایمون و گارفانکل و کت استیونس با جانی کش همکاری کرده‌است.
آلبوم‌ها
آلبوم‌های استودیویی
جوایز
۱۹۹۷ ===
برندهٔ جایزه بهترین خوانندهٔ جدید از جوایز موسیقی ام‌تی‌وی برای ترانهٔ «بخواب تا رؤیا ببینی»
۱۹۹۸ ===
برندهٔ جایزه بهترین فیلمبرداری از جوایز موسیقی ام‌تی‌وی برای ویدئوی «مُجرم»
برندهٔ جایزه گرمی بهترین خوانندهٔ زن سبک راک برای ترانهٔ «مُجرم»
۲۰۰۰ ===
برندهٔ جایزهٔ بهترین خوانندهٔ زن از جوایز موسیقی منطقهٔ کالیفرنیا برای آلبوم...
When the pawn
پانویس
منابع ==
مشارکت‌کنندگان ویکی‌پدیا.
«Fiona Apple».
در دانشنامهٔ ویکی‌پدیای انگلیسی، بازبینی‌شده در ۱۳ سپتامبر ۲۰۱۰.
پیوند به بیرون
