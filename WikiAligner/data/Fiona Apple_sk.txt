Fiona Apple (* 13. september 1977, New York, New York, USA), celým menom Fiona Apple Maggartová, je americká skladateľka, speváčka a hudobníčka. 
Je dcérou speváčky Diany McAfee a herca Brandona Maggarta. Od detstva navštevovala hodiny klavíra. Ako speváčka a autorka piesní je známa svojím charakteristickým zafarbením hlasu, zložitými a expresívnymi textami so špecifickou poetikou. 


== Hudobná kariéra ==
Jej debutový album Tidal sa stretol s veľkým úspechom, s 3 miliónmi predaných nosičov sa stal trojnásobne platinovým. V roku 1997 získala cenu MTV Video Music Awards v kategórii „Najlepší nový umelec“. Pri preberaní oslovila divákov slovami: „Celý tento svet [hudobného priemyslu] sú drísty, nemali by ste formovať svoj život podľa toho, čo si myslíte, že si my myslíme, že je cool, podľa toho, čo si obliekame a čo hovoríme… Vystačte si so sebou.“
Celý názov jej druhého albumu znie When the Pawn Hits the Conflicts He Thinks Like a King / What He Knows Throws the Blows When He Goes to the Fight / And He'll Win the Whole Thing 'Fore He Enters the Ring / There's No Body To Batter When Your Mind is Your Might / So When You Go Solo, You Hold Your Own Hand / And Remember That Depth is the Greatest of Heights / And If You Know Where You Stand, Then You Know Where to Land / And If You Fall It Won't Matter, Cuz You'll Know That You're Right. Táto báseň, ktorú Apple napísala po tom, čo si prečítala nepriaznivú recenziu na svoj debut Tidal, je zapísaná v Guinnessovej knihe rekordov ako najdlhší názov hudobného albumu v americkom rebríčku [1]. Album je hudobne experimentálnejší, texty piesní sú expresívnejšie a pretkané zastaranými a neobvyklými výrazmi, čo znižuje ich pochopiteľnosť. Napriek tomu sa stretol s prevažne priaznivými reakciami kritikov i poslucháčov, svojmu komerčne úspešnému predchodcovi sa však už nedokázal vyrovnať. Videoklipy k singlom (Fast as You Can, Paper Bag a Limp) nakrútil speváčkin vtedajší partner, režisér Paul Thomas Anderson. 
Prakticky hotový tretí album Fiony Apple Extraordinary Machine odmietla gramofónová firma Sony BMG v roku 2003 vydať, pretože sa jej videl „málo komerčne sľubný“. Postupne sa niekoľko piesní dostalo na internet a dokonca aj do lokálnych rádií. Fanúšikovia zorganizovali kampaň „Free Fiona“ za vydanie albumu. Firma nakoniec 15. augusta 2005 ohlásila na október vydanie novej verzie albumu, ktorý sa Fiona rozhodla úplne prepracovať. Po svojom vydaní sa album stretol s prevažne pozitívnou odozvou publika aj kritikov.


== Diskografia ==
Tidal (1996)

„Sleep to Dream“ – 4:08
„Sullen Girl“ – 3:53
„Shadowboxer“ – 5:24
„Criminal“ – 5:41
„Slow Like Honey“ – 5:56
„The First Taste“ – 4:46
„Never Is a Promise“ – 5:54
„The Child Is Gone“ – 4:14
„Pale September“ – 5:50
„Carrion“ – 5:43When the Pawn… (1999)

„On the Bound“ – 5:23
„To Your Love“ – 3:40
„Limp“ – 3:31
„Love Ridden“ – 3:22
„Paper Bag“ – 3:40
„A Mistake“ – 4:58
„Fast as You Can“ – 4:40
„The Way Things Are“ – 4:18
„Get Gone“ – 4:10
„I Know“ – 4:57Extraordinary Machine (2005)

„Extraordinary Machine“ — 3:44
„Get Him Back“ — 5:26
„O' Sailor“ — 5:37
„Better Version of Me“ — 3:01
„Tymps (the Sick in the Head Song)“ — 4:05
„Parting Gift“ — 3:36
„Window“ — 5:33
„Oh Well“ — 3:42
„Please, Please, Please“ — 3:35
„Red, Red, Red“ — 4:08
„Not about Love“ — 4:21
„Waltz (Better Than Fine)“ — 3:46The Idler Wheel Is Wiser Than the Driver of the Screw and Whipping Cords Will Serve You More Than Ropes Will Ever Do  (2012)
Fetch the Ball Cutters (2020)


== Iné projekty ==

 Commons ponúka multimediálne súbory na tému Fiona Apple
 Commons ponúka multimediálne súbory na tému Fiona Apple


== Externé odkazy ==
Oficiálna stránka