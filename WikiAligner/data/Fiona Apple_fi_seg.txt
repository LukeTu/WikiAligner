Fiona Apple McAfee-Maggart (s. 13. syyskuuta 1977, Manhattan, New York) on yhdysvaltalainen laulaja ja lauluntekijä.
Hänen esikoisalbuminsa Tidal julkaistiin vuonna 1996 ja When the Pawn... vuonna 1999.
Kolmannen albuminsa Extraordinary Machine Apple julkaisi vuonna 2005, neljännen The Idler Wheel... vuonna 2012 ja pitkän tauon jälkeen Fetch the Bolt Cutters -albumin vuonna 2020.
Apple palkittiin Grammy-palkinnolla vuonna 1998, kun hänen ”Criminal”-kappaleensa nimettiin parhaaksi naisartistin rock-esitykseksi.
Voittonsa lisäksi Apple on ollut ehdolla seitsemän kertaa vuoteen 2020 mennessä.
Ura ==
Apple julkaisi debyyttialbuminsa Tidal vuonna 1996.
Sitä myytiin Yhdysvalloissa lähes kolme miljoonaa kappaletta, eli kolminkertaisen platinalevyn verran.
Applen toinen albumi When the Pawn... julkaistiin vuonna 1999.
Applen kolmas albumi Extraordinary Machine valmistui 2003 ja julkaistiin 2005.
Siltä levisi Internetiin useita kappaleita MP3-muodossa ennen virallista julkaisua.
Kappaleiden levittyä P2P-verkkoihin fanit järjestivät Free Fiona -kampanjan Sony Music Entertainmentia vastaan, että se kiirehtisi albumin virallisessa julkaisussa.
Extraordinary Machine nousi Yhdysvalloissa Applen tähän astimilloin? korkeimmalle saavuttamalle listasijalle 7.
Se oli myös ehdolla Grammy-palkinnon saajaksi parhaana pop-albumina.
Apple julkaisi viidennen studioalbuminsa Fetch the Bolt Cutters 17. huhtikuuta 2020 melkein kahdeksan vuoden tauon jälkeen.
Albumi sai kriitikoilta erittäin hyvän vastaanoton: Metacritic-sivustolla albumin keskimääräinen arvosana oli julkaisupäivänä harvinaisesti täysi sata ja esimerkiksi Pitchfork antoi sille parhaan arvosanan ensimmäistä kertaa vuosikymmeneen.
Albumia kehuivat myös muun muassa Rolling Stone, Time, The Guardian ja The Independent.
Diskografia
Studioalbumit ===
Tidal  (1996)
When the Pawn...
(1999)
Extraordinary Machine (2005)
The Idler Wheel...
(2012)
Fetch the Bolt Cutters (2020)
Lähteet
Aiheesta muualla ==
Fiona Applen virallinen kotisivu
Fiona Apple Myspacessa (englanniksi)
